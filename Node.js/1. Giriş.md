# Node.js nədir?
- Node.js açıq qaynaqlı server mühitidir
- Node.js pulsuz istifadəlidir
- Node.js müxtəlif platformalarda çalışır (Windows, Linux, Unix, Mac OS X, və s.)
- Node.js server tərəfdən JavaScript istifadə edir

# Niyə Node.js?
Node.js asinxron (bir-birindən asılı olmayaraq müxtəlif kod bloklarının icra olunması mənasını verir) proqramlaşdırma məntiqi ilə çalışır.


Fayl mübadiləsini PHP və ya ASP aşağıdakı formada həll edirlər:

- Əməliyyatı kompüterin fayl sisteminə göndərir
- Fayl sisteminin göndərilən faylın açılıb oxunmasını gözləyir
- Alınan məzmunu istifadəçiyə geri qaytarır
- Növbəti sorğu üçün artıq hazır vəziyyətə gəlir


Fayl mübadiləsini Node.js isə aşağıdakı formada həll edir: 

- Əməliyyatı kompüterin fayl sisteminə göndərir
- Növbəti sorğu üçün artıq hazır vəziyyətə gəlir
- Fayl sistemi faylı açıb oxuduqdan sonra server artıq məzmunu istifadəçiyə qaytarır
- Node.js gözləməni ləğv edir və növbəyi sorğuya keçir 

Node.js tək prosesli( verilmiş anda tək kod vahidini icra edir ), bloklanmayan, asinxron proaramlaşdırmadan istifadə edir və bu yaddaş cəhətdən çox səmərəlidir. 

# Node.js nəyə qadirdir?
- Node.js səhifə üçün dinamik məzmun yarada bilər
- Node.js serverdə faylı yarada, aça, oxuya, yaza, silə və bağlaya bilər 
- Node.js formlardan məlumat yığa bilər
- Node.js verilənlər bazasına məlumatı əlavə edə, silə və modifiyə edə bilər 

### Node.js faylı nədir?
- Node.js faylları müxtəlif hadisələr (event) üzərində icra olunacaq əməliyyatları özündə birləşdirir
- Həmin bu hadisələrə nümumə olaraq istifadəçinin serverdəki portlardan birini əldə etməsi göstərilə bilər 
- Node.js faylları hər hansısa effektə sahib olmaları üçün üabaqcadan serverə yerləşdirilməlidir 
- Node.js fayllarının sonluğu ".js" kimi qeyd olunur
